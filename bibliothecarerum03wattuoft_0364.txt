346 EPISTOLAE MOGUNTINAE 17

955 Fraternitatis amore acti fideque antiquiorum circumcincti,
ea vobis sanctaeque Mogontinae aecclesiae, cui praeestis, dene-
gare ignoramus, propter quae vestros nuntios ad sanctam sedem
principis apostolorum et ad nostram apostolicam dignitatem mis-
sos cognoscimus et quae nostri antecessores vestris antecessori-
bus denegare ignorarunt. Scimus vero vestris litteris intiman-
tibus: sancto Bonifacio vestro antecessori a Gregorio secundo,
Gregorio terti0, nec non Zacharia nostris antecessoribus· nostro
utique praedecessore, nec non praecessore nostro Marino¹ Fri-
durico nostro confratri, vestro praecessori, collatum, ut in par-
tibus totius Germaniae Galliaeque provisor sanctae Mogontinae
sedis vicarius missusque apostolici teneretur3 ita ut, si quos in-
venisset viros a recto tramite iustitiae deviantes, cuiuscumque
essent personae, ad se vocare, ubi loci vellet, monere, corrigere,
synodumque constituere ubi vellet, potestatem apostolici haberet.
Inde, quia vos fidem subiectionemque et caetera, qualia omnes
sanctae Mogontine sedis priores provisores fassi sunt, fatemini,
eandem vobis potestatem concedimus , quam priores nostri viri
apostolici vestris prioribus concesserunt; quatinus vice nostra
sceleratos et pravae vitae homines habeatis potestatem corripere
et ad viam veritatis vestris exortationibus revocare et ut sitis
noster vicarius missus in partibus Germaniae Galliaeque: ut, ubi-
cumque episcopos presbiteros diaconos vel monachos etiam cuius-
cumque personae homines contra canones et constituta sancto-
rum patrum sive contra aeclesiasticam regulam excessisse repe-
rietis, apostolica auctoritate iuxta canones et instituta sanctorum
patrum· illos corrigere et ad viam veritatis reducere non omit-
tatis. Synodum etiam vobis provisori metropolitano Mogontinae
sedis constituere, ubi placeat, concedimus partibus Germaniae
Galliaeque sine alicuius contradictione personae. Si quis vero,
quod absit, vobis vicario apostolici velit aliquo contradicere, vos
apostolicam sedem appellando, sciat, nisi ante nos terminetur
tempore a vobis constituto, illum apostolica benedictione privari
et anathematis vinculo religari.

l. H 942—946. a. et Stephano excidisse videtur.

