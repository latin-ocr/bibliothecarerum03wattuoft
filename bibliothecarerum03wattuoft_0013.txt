PROOEMIUM.

Statuentem me Bonifatii Lullique epistolas una cum
reliquis fere omnibus monumentis ad ecclesiasticum
Germaniae caput spectantibus huic tertio volumini man-
dare quamvis minime fugerit, rerum gravitati maxime
ob subsidiorum adhibendorum et multitudinem et dissi-
pationem responsuras esse laboris difficultateS‚ tamen
florentissima hoc tempore universarum paene bibliothe-
carum liberalitate confisus sum. Neque spem meam, qui
publicis librorum copiis praesunt, excepta una asperi-
tate obscura‚ fefellerunt. Non enim modo in duobus
annorum 1863 et 1865 itineribus ad divitias bibliothe-
carum BruxellensiS‚ S. Crucis prope Vindobonam‚
FrancofurtensiS, S. Galli, MonacensiS, Pom-
mersfeldensis aditum facillimum habui, verum etiam,
qui libri manu scripti longiorem requirebant tractatio-
nem, eos in museo meo Berolinensi expeditissime legere
licuit. Nam benigno summorum regni nostri admini-
strorum interventu pretiosi libri bibliothecarum Caesa-
reae Vindobonensis et Carlsruhensis apportati
sunt, et praeterea quoque viri humanissimi mittendis

